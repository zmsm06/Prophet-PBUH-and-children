<resources>
    <string name="app_name">پیامبر(ص) و بچه ها</string>
    <string name="todo">todo</string>
    <string name="zereshk">زرشک</string>
    <string name="show">مشاهده محصول</string>
    <string name="search">search</string>
    <string name="spl_payambar">
داستان هایی از پیامبر\n
برای کودکان

    </string>
    <string name="login">ورود</string>
    <string name="home">خانه</string>
    <string name="setting">تنظیمات</string>
    <string name="cities_of_iran">شهرهای ایران</string>
    <string name="description">description</string>
    <string name="sedayeGerye">
«الله اکبر» پیامبر نماز عصر را شروع کرد.\n
«بسم الله الرحمن الرحیم» نوای زیبای «بسم الله» در میان مسجد پیچید!\n
پس آهسته شروع کرد به خواندن حمد و سوره.\n
نمازگزاران غرق در سکوت، در صف‌های زیبا و منظم ایستاده بودند.\n
مسجد سرشار از عشق و معنویت بود.\n
پیامبر رکعت اول و دوم را مثل همیشه با آرامش خواند.\n
رکعت سوم شد. ناگهان صدای گریه کودکی از دور به‌گوش رسید!\n
گریه، لحظه‌به‌لحظه شدیدتر می‌شد. گویا کسی نبود او را ساکت کند!\n
پیامبر، سریع، نماز را به‌پایان رساند و از مسجد بیرون رفت.\n
نمازگزاران شگفت‌زده به هم نگاه می‌کردند! «چی شده؟ کجا رفت؟»\n
چند لحظه بعد، پیامبر داخل مسجد برگشت. نمازگزاران با تعجب به ایشان نگاه می‌کردند!\n
مردی سکوت را شکست: «ای پیامبر خدا، چه اتفاقی افتاده است؟\n
آیا خبر بدی آورده‌اند؟ چرا با عجله نماز خواندید؟»\n
پیامبر نگاهی به صف‌ها انداخت و فرمود: «آیا صدای گریۀ کودک را نشنیدید؟»\n

(حکمت‌نامه کودک، ص۱۳۶)\n

    </string>
    <string name="pedarPesar">

        پسرک در آغوش گرم پدر جا خوش کرده بود.\n
    پدرجانش او را پشت سر هم در آغوش می‌فشرد و لُپ‌های سرخ و تُپلش را می‌بوسید.\n
    پسرک هم قهقهه می‌زد و به پدر خوبش نگاه می‌کرد.\n
    پیامبر از کنارشان می‌گذشت. آنها را با لبخند نگاه کرد. لحظه‌ای ایستاد.\n
    مرد را صدا زد: «سلام علیکم برادر عزیز! بچه خودت است؟»\n
    مرد با خوش‌حالی پاسخ داد: «آری.»\n
    پیامبر پرسید: «دوستش داری؟»\n
    مرد گفت: «آری به خدا، ای پیامبر خدا! خیلی دوستش دارم.»\n
    پس گل بوسه دیگری بر لپ‌های سرخ پسرک کاشت. پیامبر فرمود:\n
    «آیا می‌خواهی چیزی برایت بگویم که محبت شما به پسرت بیشتر شود.»\n
    مرد با خوش‌حالی گفت: «بله، بله، ای پیامبر خدا! پدر و مادرم فدایت باد.»\n
    پیامبر فرمود: «هر کس کودک خردسالی از نسل خود را خوش‌حال کند،\n
    خداوند در روز قیامت، او را خوش‌حال می‌کند». (میزان الحکمه، ح۲۲۶۲۲)
    </string>
    <string name="circleImage">circleImage</string>
    <string name="payambar">پیامبر اسلام</string>
    <string name="parvaneh">
بچه‌های کوچه نزدیک خانه پیامبر صلی الله علیه و آله گرم بازی بودند. \n
عرق از سر و صورتشان می‌چکید. حسابی تشنه بودند. \n
خانه بعضی از آنها چند کوچه دورتر بود. \n
در خانه پیامبر نیمه باز بود و پشت در، یک ظرف سفالی بزرگ بود. \n
پیامبر همیشه آن را پر از آب می‌کرد تا کودکان کوچه از آبش بنوشند و سیراب شوند. \n
بچه‌ها وقتی حسابی تشنه می‌شدند، به خانه پیامبر می‌رفتند و از ظرف سفالی آب می‌نوشیدند. \n
یکی از بچه‌ها گفت: « من می‌روم آب بخورم.» \n
دوستان او گفتند: «ما هم خیلی تشنه‌ایم.» \n
بچه‌ها دسته جمعی مثل پروانه‌های رنگارنگ به سوی خانه پیامبر پر کشیدند و دور ظرف سفالی حلقه زدند. \n
یکی‌یکی از آب گوارایش که مثل آب چشمه، شیرین بود، نوشیدند. حسابی سیراب شدند. \n
پیامبر در خانه بود. از دور بچه‌ها را با لبخند نگاه می‌کرد. \n
بچه‌ها هم او را دیدند و با شادی برایش دست تکان دادند. \n
(سنن النبی، ص۱۷۶)\n


    </string>
    <string name="sejdeh">

پیامبر اکرم صلی الله علیه و آله نوه عزیزش، حسن را در آغوش گرفته بود. \n
در مسجد را باز کرد و داخل شد. با دوستان و مؤمنان حال و احوال کرد و به سوی محراب رفت. \n
دوستان و یارانش صف‌ها را تشکیل دادند. \n
پیامبر حسن را گوشه محراب گذاشت. \n
رو به قبله ایستاد و دست‌ها را بالا برد.
«الله اکبر.» نماز آغاز شد. حمد و سوره را خواند و به رکوع رفت. \n
بلند شد و به سجده رفت. مشغول ذکر سجده شد. \n
حسن کوچولو لبخندزنان جلو رفت و زود روی شانه پیامبر نشست. \n
پیامبر ذکر سجده را تکرار کرد و کمی صبر کرد تا حسن پایین بیاید، \n
ولی سوار کوچک خیال بلند شدن نداشت و باز ذکر سجده را تکرار کرد. \n
سرانجام حسن کوچولو پایین آمد پیامبر بلند شد و نماز را ادامه داد و به پایان رساند. \n
نمازگزاران با تعجب به هم نگاه می‌کردند. \n
چرا یکی از سجده‌ها اینقدر طول کشید. \n
وقتی همه می‌خواستند بروند، یکی از نمازگزاران گفت: «ای پیامبر خدا! امروز یکی از سجده‌هایتان خیلی طولانی شد. \n
آیا هنگام سجده اتفاقی برایتان افتاد؟» \n
پیامبر لبخند زد. به حسن کوچولو اشاره کرد و گفت: «این فرزند دلبندم هنگام سجده روی شانه‌ام نشسته بود و من نخواستم سر بردارم. \n
صبر کردم تا خودش پایین بیاید.» دوستان پیامبر با خنده به حسن کوچولو که زیباتر از گل می‌خندید، نگاه کردند. \n
(حکمت‌نامه کودک، ص۲۶۶)\n
    </string>
    <string name="koshti">
ستاره‌ها آسمان را چراغانی کرده بودند. \n
پیامبر به خانه فاطمه علیها السلام آمد. \n
پسرهای فاطمه علیها السلام به سوی پدربزرگ مهربان پر کشیدند. \n
پیامبر، بچه‌ها را بوسید. کنار دیوار تکیه زد. پسرها هم کنار او روی زمین نشستند. \n
پیامبر، دست‌هایش را روی شانه بچه‌ها گذاشت: «غنچه‌های عزیز! راستی کدام یک از شما قوی‌تر هستید؟ \n
دوست دارید؛ با هم کشتی بگیرید؟» \n
حسن و حسین علیه السلام با لبخند به هم نگاه کردند. \n
پیامبر گفت: «ماشاءالله برخیزید و با هم کشتی بگیرید تا ببینیم کی قوی‌تر است»\n
بچه‌ها با خوش‌حالی برخاستند. و رو به روی هم ایستادند. \n
پنجه‌های کوچکشان را در هم انداختند و مسابقه شروع شد.\n
حسابی زورآزمایی کردند. \n
دست و بازوی یکدیگر را با قدرت می‌گرفتند و جلو عقب می‌رفتند. \n
قطره‌های عرق مثل شبنم، گل رویشان را تر کرده بود. \n
پدربزرگ پیاپی تشویقشان می‌کرد. \n
فریاد زورآزمایی و شور و شوق آنها، اتاق را پر کرده بود. \n
فاطمه علیها السلام داخل اتاق آمد. نگاهش به گل‌پسرهایش افتاد. \n
صورتش شکفت. به دیوار تکیه زد و مثل پیامبر غرق تماشای بچّه‌ها شد. \n
(بحارالانوار، ج۱۰۳، ص۱۸۹)\n

    </string>
    <string name="gplpesar">

گل‌پسرها وسط کوچه با هم بازی می‌کردند. \n
سه نفر بودند و هر سه کوچک و قد و نیم قد!\n
پیامبر وارد کوچه شد. بچه‌ها را از دور دید. ایستاد و برایشان لبخند زد: «بچه‌های عزیز سلام!» \n
هر سه پسر صدای زیبای پیامبر را شنیدند. \n
صورتشان را مثل گل آفتاب گردان به سوی صورت پیامبر که مثل آفتاب می‌درخشید، چرخاندند. \n
پیامبر، دست‌هایش را باز کرد و گفت: «یک مسابقه جالب. \n
هر سه تایی به سوی من بدوید. هر کسی زودتر به من رسید، برنده مسابقه است. \n
ماشاءالله بچه‌های عزیز!» صورت پسرها گل انداخت. \n
کنار هم ایستادند. پیامبر به آنها اشاره کرد. \n
هر سه تند و تیز به سوی پیامبر دویدند. \n
پیامبر دست‌هایش را باز کرد و بچه‌ها مثل گنجشک، یکی یکی به باغ سینه پیامبر وارد شدند. \n
(اسدالغابه، ج۵، ص۲۱۰) \n


    </string>
    <string name="ghayem">
پیامبر اکرم صلی الله علیه و آله کنار فاطمه علیها السلام بود و هر دو گرم گفت‌وگو بودند. \n
بچه‌ها نیز با دوستانشان مشغول بازی و شادی بودند. \n
حسن و حسین علیه السلام سریع به سوی پیامبر دویدند. می‌خواستند قایم شوند. \n
یکی از بچه‌ها چشم گذاشته بود و اینها دنبال جای مناسب می‌گشتند. \n
هر دو تایی نزدیک پیامبر آمدند. عبای پیامبر را کنار زدند و زیر آن مخفی شدند. \n
پسری که چشم گذاشته بود، هر چه چرخید و دور و بر را زیر و رو کرد، نتوانست بچه‌ها را پیدا کند. \n
سرانجام نزدیک پیامبر آمد به دور و بر نگاه کرد. \n
ناگهان دید حسن و حسین علیه السلام خنده کنان عبا را کنار زدند و مثل دو غنچه که با هم شکفته می‌شوند، از زیر عبا بیرون آمدند. \n
(تهذیب تاریخ دمشق الکبیر، ج۴، ص۳۱۹) \n

    </string>
    <string name="ghonut">
حسن علیه السلام پیش پیامبر اکرم صلی الله علیه و آله بود. \n
پیامبر، او را بلند کرد، بوسید و روی پایش نشاند. \n
خیلی او را دوست داشت. برادرش، حسین علیه السلام را هم خیلی دوست داشت. \n
بچه‌ها هم پدربزرگ عزیزشان را خیلی دوست داشتند. \n
پیامبر دستی روی سر حسن علیه السلام کشید و گفت: «حسن جان! فرزند دلبندم! می‌خواهم جمله‌هایی به تو یاد بدهم که هنگام قنوت نماز آنها را بگویی»\n
حسن علیه السلام با خوش‌حالی گفت: «بفرمایید پدر جان!»\n
پیامبر، آرام و شمرده، دعاهایی را که برای قنوت نماز بود، به فرزند عزیزش آموخت. \n
حسن علیه السلام با اشتیاق فراوان، دعاهایی را که پدر بزرگ عزیز می‌گفت، تکرار می کرد. \n
لب‌های کوچکش مانند گلبرگ‌های غنچه گل سرخ سرشار از عطر دعا بود. \n
(بحارالانوار، ج۸۶، ص۲۱۰)\n

    </string>
    <string name="kelasaval">
شعله‌های جنگ کم‌کم فروکش کرد.  \n
اسیران را کنار تپه آوردند. همه خاموش و حیران روی تپه نشستند.  \n
از برخورد پیامبر و مسلمانان شگفت‌زده شده بودند.  \n
پیامبر رو به روی آنها ایستاد و فرمود: « کدام یک از شما باسواد است؟» \n
چند نفر دست‌هایشان را بالا بردند. \n
پیامبر نگاهشان کرد و گفت: «اگر هر یک از شما به ده نفر از کودکان ما خواندن و نوشتن بیاموزد، آزاد می‌شود»\n
اسیران با شادی و شگفتی به هم نگاه کردند. \n
به زودی آموزش کودکان آغاز شد. \n
کلاس‌های کوچک ده نفره تشکیل شد. \n
کودکان هر روز صبح، دسته دسته، با شور و شوق بسیار، زیر سایه نخل‌ها روی حصیر می‌نشستند و معلّم کلاس به آنها «الف با» درس می‌داد. \n
بچه‌ها با شادی و با لهجه زیبای عربی، حرف‌های استاد کلاس را بلند تکرار می‌کردند. \n
مردم مدینه از کنارشان می‌گذشتند و با خوش‌حالی نگاهشان می‌کردند. گاهی هم می‌ایستادند و به صدای دسته جمعی آنها که بسیار شیرین و شنیدنی بود، گوش می‌دادند. \n
(فروغ ابدیت، ج۱، ص۵۱۸)\n


    </string>
    <string name="sobh">
ابراهیم، پسر کوچک پیامبر چشم‌های خود را باز کرد. \n
صبح شده بود. چشم‌هایش را مالید و در جایش غلت زد.\n
پیامبر به خانه برگشت. \n
نزدیک گهواره ابراهیم رفت. \n
ابراهیم دست‌هایش را مثل بال‌های شاپرک برای بابای عزیزش تکان داد. \n
پیامبر، او را در آغوش گرفت. دستی بر سرش کشید و او را بوسید. \n
چه نوازش کردن قشنگی! پیامبر اکرم صلی الله علیه و آله همه فرزندان عزیزش را با مهربانی نوازش می‌کرد. \n
(سنن النبی، ص۲۰۷)\n

    </string>
    <string name="khorma">
پسر کوچک با لباس‌های رنگ و رو رفته و صورت زرد و رنگ پریده‌اش داخل مسجد آمد. \n
چشم‌های فرورفته‌اش را چرخاند.\n
پیامبر اکرم صلی الله علیه و آله را دید. به سوی پیامبر رفت.\n
بغضش ترکید: «پدرم مرده است. مادرم فقیر است. \n
من و خواهرم پیش مادرم هستیم. پول نداریم. گرسنه‌ایم. کمکمان کن. به ما غذا بده ای مرد خدا!» \n
پیامبر با چشم‌های تر به دقت به حرف‌های پسر گوش کرد. \n
به بلال گفت: «برو خانه ما ببین چه داریم. هر چه داشتیم، مقداری از آن را بیاور.» \n
بلال شتابان به سوی خانه پیامبر رفت. \n
پیامبر، پسر را کنار خود نشاند و با مهربانی، او را نوازش کرد و دلداری داد.\n
بلال برگشت. کاسه‌ای در دست داشت. پیامبر کاسه را گرفت. داخل آن بیست و یک دانه خرما بود. \n
با لبخند به پسرک گفت: «هفت دانه از این برای خودت، هفت دانه برای خواهرت و هفت دانه برای مادرت.» \n
پسر خوش‌حال شد. خرمایی را در دهان گذاشت. \n
چشم‌هایش برق زد و از جا بلند شد. \n
از پیامبر صلی الله علیه و آله تشکر کرد و سریع‌تر از پرستو به سوی خانه پر کشید. \n
(مجمع البیان، ج۱۰، ص۷۶۷)\n


    </string>
    <string name="mehman">
دختر کوچولوها سرگرم بازی بودند. \n
دنبال هم می‌دویدند و مثل شاپرک، شادی‌کنان، از این سو به آن سو پر می‌کشیدند. \n
یکی از آنها هنگام بازی، نگاهش به ته کوچه افتاد. \n
چشم‌هایش برق زد. با سرعت دوید. \n
دوستانش شگفت‌زده نگاهش می‌کردند. «کجا می‌دود؟» \n
پرنده‌ نگاهشان به انتهای کوچه پر کشید. \n
«خداجان! پیامبر دارد به این سو می‌آید.»\n
دخترکی که زودتر از همه به سوی پیامبر دویده بود، نفس زنان به ایشان رسید. \n
پیامبر با لبخند نگاهش کرد. \n
دخترک با دست کوچکش دست گرم پیامبر را گرفت و گفت: «خانه ما می‌آیید؟» \n
پیامبر آرام خندید و گفت: « بله می‌آیم».\n
بچه‌ها با شادی آن دو را می‌دیدند. \n
پیامبر با گام‌های کوچک همراه با دختر کوچولو در کوچه قدم می‌زد. \n
(محجه‌البیضاء، ج۶، ص۲۴۷) \n



    </string>
</resources>